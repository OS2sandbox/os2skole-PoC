###### [🇩🇰 Bidragsvejledning på dansk](#bidragsvejledning)
###### [🇬🇧 Contribution guide in english ](#contributing) 
# Bidragsvejledning

## Introduktion
Tak fordi du overvejer at bidrage til os2skole projektet! For at sikre effektivt samarbejde og høj kvalitet i vores arbejde, bruger vi GitHub til skriftlig kommunikation og dokumentation. Dette dokument forklarer, hvordan du kan bidrage, og hvorfor vi har valgt denne metode.

### Rationaler
Vi har valgt at arbejde på denne måde for at opnå flere fordele, der forbedrer vores samarbejde og kvaliteten af vores arbejde:


#### 1. Samarbejde i realtid
Ved at bruge GitHub kan vi arbejde sammen på dokumenter og projekter i realtid. Dette gør det nemmere at dele ideer og feedback, hvilket fremmer et mere dynamisk og engageret samarbejde.

#### 2. Overblik og historik
GitHub giver os et klart overblik over alle ændringer i vores dokumenter. Vi kan altid se, hvem der har bidraget med hvad, og hvornår ændringerne blev lavet. Dette gør det også nemt at gå tilbage til tidligere versioner, hvis vi har brug for det.

#### 3. Kvalitetssikring
Med indbyggede godkendelsesmetoder kan vi sikre, at alle ændringer bliver gennemgået og godkendt, før de bliver en del af den endelige dokumentation. Dette hjælper os med at opretholde en høj standard i vores arbejde og sikrer, at alle bidrag er velovervejede og konsistente.

#### 4. Alt samlet ét sted
I stedet for at have dokumenter spredt i forskellige mailbokse og cloud-tjenester, samler vi alt ét sted på GitHub. Dette reducerer risikoen for datatab, som kan opstå ved naturlige forandringer, ændringer i ansættelser eller tilknytninger til projektet. Det gør det også nemmere at finde og dele information.

## Hvordan du kan bidrage

### Oprettelse af opgaver, forslag og fejl
Vi bruger GitHub Issues til at oprette og spore opgaver, fejl og forslag. Issues hjælper os med at holde styr på, hvad der skal gøres, og giver alle mulighed for at kommentere og bidrage med løsninger. Dette skaber en åben og transparent arbejdsproces, hvor alle kan følge med i, hvad der sker.

Følg nedenstående vejledning for at oprette en Issue:

>[!TIP] Vejledning
[Creating an issue](https://docs.github.com/en/issues/tracking-your-work-with-issues/using-issues/creating-an-issue)

### Isolerede arbejdskopier knyttet til opgaver 
Når du vil oprette et nyt dokumenter tilnyttet til en opgave, opretter du et nyt isolereret arbejdsområde til denne. Til dette bruger vi GitHub branches der kan oprettes direkte fra det issue dokumentet skal knyttes til. Dette giver dig mulighed for at tilføje dokumenter og arbejde på ændringer uden at påvirke hovedprojektet og sammenhængen mellem issues og det udførte arbejde bliver tydeligt for alle.

Følg nedenstående vejledning for at oprette en ny branch fra et issue:

>[!TIP] Vejledning
[Creating a branch for an issue](https://docs.github.com/en/issues/tracking-your-work-with-issues/using-issues/creating-a-branch-for-an-issue)

### Samarbejde og godkendelse.
Når du er klar til at integrere ændringer til hovedprojektet fra den branch du har anvendt som arbejdskopi, opretter du en anmodning om gennemgang af dit indhold til en samarbejdspartner. Til dette anvender vi GitHub Pull Requests (ofte forkortet PRs). PRs giver andre mulighed for at gennemgå og kommentere ændringerne, før de bliver en del af den endelige dokumentation. Dette sikrer, at alle ændringer bliver gennemgået og godkendt, hvilket hjælper os med at opretholde en høj standard i vores arbejde.

Følg nedenstående vejledning for at oprette en Pull Request:

>[!TIP] Vejledning/
[Creating a pull request](https://https://docs.github.com/en/pull-requests/collaborating-with-pull-requests/proposing-changes-to-your-work-with-pull-requests/creating-a-pull-request)

